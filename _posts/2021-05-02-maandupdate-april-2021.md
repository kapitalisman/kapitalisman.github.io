---
title: Home Depot verkocht
subtitle: Maandupdate<br>April 2021
image: /assets/images/update.jpg
description: Maandupdate April 2021
author: sam
categories:
  - maandupdate
layout: post
---

Dit blog gaat over het opbouwen en behouden van vermogen. Mijn strategie voor het opbouwen van vermogen is gericht op dividendaandelen. Dat zijn aandelen in bedrijven die periodiek een deel van de winst uitkeren aan hun aandeelhouders, waaronder ik dus. Bekende bedrijven die dit doen zijn bijvoorbeeld Coca-Cola, Microsoft en Pfizer.

Dit blog doet onder andere verslag van het reilen en zeilen van mijn portefeuille. Verwacht dus maandelijks een update over de prestaties van de portefeuille en eventuele aan- en verkopen. In beginsel doe ik mijn aankopen op de eerste handelsdag van de maand, maar dit keer heb mijn aankopen op de laatste handelsdag van april gedaan. Dit artikel gaat over die aankopen en het ontvangen dividend. Daarnaast heb ik ook een aandeel verkocht.

## Update

Ik ben begonnen met $40,000 aan beschikbaar kapitaal. Daar was eind vorige maand afgerond nog $4,570 van over. De portefeuille is in april met $1,178.21 in waarde gestegen, wat zich vertaalt in een rendement van 2.73%. Ter vergelijking: in dezelfde maand steeg de S&P 500 index van 3,972.89 naar 4,181.17, een toename van 5.24%.

Er is in april $68.79 aan dividend ontvangen.

<div class="blog-list">
  <table>
    <tbody>
      <tr><td><b>KMB</b></td><td>&nbsp;05-04-2021</td><td>&nbsp;Dividend van</td><td>&nbsp;<b>8</b></td><td>&nbsp;aandelen:</td><td>&nbsp;$</td><td>9.12</td></tr>
	  <tr><td><b>IRM</b></td><td>&nbsp;06-04-2021</td><td>&nbsp;Dividend van</td><td>&nbsp;<b>29</b></td><td>&nbsp;aandelen:</td><td>&nbsp;$</td><td>17.94</td></tr>
	  <tr><td><b>MRK</b></td><td>&nbsp;07-04-2021</td><td>&nbsp;Dividend van</td><td>&nbsp;<b>14</b></td><td>&nbsp;aandelen:</td><td>&nbsp;$</td><td>9.10</td></tr>
	  <tr><td><b>OMC</b></td><td>&nbsp;08-04-2021</td><td>&nbsp;Dividend van</td><td>&nbsp;<b>8</b></td><td>&nbsp;aandelen:</td><td>&nbsp;$</td><td>5.60</td></tr>
	  <tr><td><b>ORCL</b></td><td>&nbsp;22-04-2021</td><td>&nbsp;Dividend van</td><td>&nbsp;<b>29</b></td><td>&nbsp;aandelen:</td><td>&nbsp;$</td><td>9.28</td></tr>
	  <tr><td><b>AMT</b></td><td>&nbsp;29-04-2021</td><td>&nbsp;Dividend van</td><td>&nbsp;<b>5</b></td><td>&nbsp;aandelen:</td><td>&nbsp;$</td><td>6.20</td></tr>
	  <tr><td><b>EOG</b></td><td>&nbsp;30-04-2021</td><td>&nbsp;Dividend van</td><td>&nbsp;<b>28</b></td><td>&nbsp;aandelen:</td><td>&nbsp;$</td><td>11.55</td></tr>
	  <tr><td></td><td></td><td></td><td></td><td></td><td></td><td><hr style="background-color:black"></td></tr>
	  <tr><td></td><td></td><td></td><td></td><td></td><td>&nbsp;$</td><td>68.79</td></tr>
    </tbody>
  </table>
</div>

In april kondigden de volgende aandelen een aanpassing van het dividend aan:

<div class="blog-list">
  <table>
    <tbody>
      <tr><td><b>CVX&nbsp;</b></td><td>&nbsp;28-04-2021</td><td>&nbsp;Dividend van 1.29</td><td>&nbsp;naar <b>1.34</b></td><td>&nbsp;per aandeel:</td><td>&nbsp;+</td><td>3.9%</td></tr>
    </tbody>
  </table>
</div>

Door deze wijzigingen stijgt het jaarlijks te verwachten dividend van de portefeuille met $4.60.

## Verkopen

Deze maand heb ik de helft van mijn positie in **Home Depot** verkocht. Het aandeel kocht ik krap twee maanden geleden voor minder dan $260 en eind april noteerde het boven de $320. Hieronder volgt een samenvatting van deze trade.

<div class="blog-list">
  <table>
    <tbody>
	  <tr style="color: #6aa84f;"><td>01-03-2021</td><td>&nbsp;Aankoop van <b>4</b> aandelen voor <b>$258.86</b> per aandeel:</td><td>&nbsp;$</td><td>1,035.42</td></tr>
	  <tr><td>25-03-2021</td><td>&nbsp;Dividend van <b>4</b> aandelen:</td><td>&nbsp;$</td><td>6.60</td></tr>
	  <tr style="color: #cc0000;"><td>30-04-2021</td><td>&nbsp;Verkoop van <b>4</b> aandelen voor <b>$322.43</b> per aandeel:</td><td>&nbsp;$</td><td>1,289.73</td></tr>
	  <tr><td></td><td></td><td></td><td><hr style="background-color:black"></td></tr>
	  <tr><td></td><td>Winst:</td><td>&nbsp;$</td><td>254.31</td></tr>
	  <tr><td></td><td>Dividend:</td><td>&nbsp;$</td><td>6.60</td></tr>
	  <tr><td></td><td><b>Totaal:</b></td><td>&nbsp;<b>$</b></td><td><b>260.91</b></td></tr>
    </tbody>
  </table>
</div>

Ik heb in totaal een winst gemaakt van 25.2% op het oorspronkelijk geïnvesteerde bedrag: een rendement (IR) van 294.2% op jaarbasis. Door 4 aandelen te verkopen daalt het jaarlijks te verwachten dividend van de portefeuille met $26.40.

## Aankopen

In de tabel hieronder staan mijn aankopen voor de maand mei. Een initiële positie is voor mij steeds ongeveer $2,000 groot. Ik streef naar een gelijkgewogen portefeuille van ten minste 25 aandelen zodat elk aandeel in beginsel niet meer dan 4% zal vertegenwoordigen.

| Aandeel          | Ticker | Aantal | Prijs  |
| ---------------- | ------ | ------ | ------ |
| ConAgra Brands   | CAG    | 28     | $36.85 |
| KeyBank          | KEY    | 46     | $22.01 |
| Pinnacle West    | PNW    | 25     | $83.16 |
| South State Bank | SSB    | 12     | $85.47 |
| TC Energy        | TRP    | 41     | $49.53 |

Mijn portefeuille omvat nu 30 verschillende aandelen. Bovendien is bijna al het kapitaal nu geïnvesteerd. Dat betekent waarschijnlijk minder transacties in hierna volgende updates. Omnicon (+10.9%), Allstate (+9.8%) en Iron Mountain (+8.4%) zijn in april het meest in waarde gestegen.

<div class="chart-wrapper">
    <canvas id="weights" width="400" height="200" align="left">Deze grafiek wordt door jouw browser niet ondersteund.</canvas>
</div>
<script src="{{site.baseurl}}/assets/js/helper/common.js"></script>
<script src="{{site.baseurl}}/assets/js/charts/2021-05-02-script.js"></script>
<script src="{{site.baseurl}}/assets/js/helper/maandupdate.js"></script>

Hierna volgt een toelichting per aandeel.

## Toelichting

**ConAgra Brands** verkoopt verpakte consumptiegoederen middels twee aan marktaandeel winnende onderdelen. Grocery & Snacks biedt voornamelijk houdbare voedingsproducten aan, terwijl Refrigerated & Frozen gekoelde en bevroren voedingsproducten levert. Ik heb een halve positie ingenomen, omdat het dividendbeleid nog engiszins onzeker is. Afgelopen jaar groeide het dividend weliswaar met 29.4%, maar daarvoor was het voor langere tijd stabiel.

<ul class="blog-list">
  <li>Jaarlijks dividend: $30.80</li>
  <li>Dividendrendement op kosten: 2.99%</li>
  <li>Aantal jaar dividendgroei: 1</li>
</ul>

**KeyBank** is een grote regionale bank in Cleveland, Ohio. Het dividend is halverwege 2018 flink verhoogd (41.7%), maar de prijs is anno 2021 nog steeds rond het $20 niveau. Dit maakt het dividendrendement momenteel erg aantrekkelijk. Bovendien is het dividend pas de helft van wat het was voor de bankencrisis in 2008, dus er zit ook nog voldoende groei in.

<ul class="blog-list">
  <li>Jaarlijks dividend: $34.04</li>
  <li>Dividendrendement op kosten: 3.36%</li>
  <li>Aantal jaar dividendgroei: 10</li>
</ul>

**Pinnacle West** is een nutsbedrijf in Arizona. Het bedrijf houdt zich bezig met het genereren, transporteren en distribueren van elektriciteit voor ongeveer 1.3 miljoen klanten. De combinatie van 4% dividend met 6% groei maakt dit een mooi defensief aandeel voor de langere termijn.

<ul class="blog-list">
  <li>Jaarlijks dividend: $83.00</li>
  <li>Dividendrendement op kosten: 3.99%</li>
  <li>Aantal jaar dividendgroei: 10</li>
</ul>

**South State Bank** is een middelgrote regionale bank in het zuid-oosten van de Verenigde Staten. Hoewel het dividendrendement relatief laag is, groeit het relatief hard. Het is bovendien erg veilig: de bank heeft het dividend in 2008 niet verlaagd en betaalt slechts 30% van de winst uit als dividend.

<ul class="blog-list">
  <li>Jaarlijks dividend: $22.56</li>
  <li>Dividendrendement op kosten: 2.20%</li>
  <li>Aantal jaar dividendgroei: 9</li>
</ul>

**TC Energy** is het eerste Canadese aandeel in de portefeuille. Het bedrijf opereert als een energie-infrastructuurbedrijf in Noord-Amerika en heeft pijpleidingen in Canada, Mexico en de Verenigde Staten. Een dividendrendement van meer dan 5% dat ook nog eens met minimaal 5% per jaar groeit is moeilijk te negeren. Hoewel Joe Biden de aanleg van Keystone XL op zijn eerste dag als president direct heeft gestopt, zit er nog voldoende groei in de rest van de pijplijn.

<ul class="blog-list">
  <li>Jaarlijks dividend: $116.19 (CAD 142.68)</li>
  <li>Dividendrendement op kosten: 5.72%</li>
  <li>Aantal jaar dividendgroei: 21</li>
</ul>

## Samenvatting

Eind april heb ik vijf nieuwe dividend aandelen gekocht en een positie afgebouwd. Het jaarlijks te verwachten dividend is nu $1,656.06 en het dividendrendement op kosten 3.62% (was 3.48%).

Tot slot geef ik een overzicht van de kasstromen eind april:

<ul class="blog-list">
  <li>Beschikbaar kapitaal: $4,569.79</li>
  <li>Inleg: $1,500.00</li>
  <li>Ontvangen dividend (april): $68.79</li>
  <li>Deze maand geïnvesteerd: $5,890.02</li>
  <li>Resterend kapitaal: $248.56</li>
</ul>

Er is nu in totaal $45,937.05 geïnvesteerd, waarvan $185.61 herbelegd dividend. De portefeuille bestaat uit 30 aandelen met een marktwaarde van $50,197.71. In april werd een rendement behaald van 2.73%.
