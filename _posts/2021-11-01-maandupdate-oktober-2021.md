---
title: Nog hoger
subtitle: Maandupdate<br>Oktober 2021
image: /assets/images/duik.jpg
description: Aandelen in de sector Energie deden het goed.
author: sam
categories:
    - dividend
    - aandelen
    - maandupdate
layout: post
---

De prijzen van aandelen kunnen op korte termijn soms onverwachts bewegen. Zo dacht ik Home Depot voor gemiddeld $325 goed verkocht te hebben, in oktober tikte het aandeel de $375 aan. Sowieso is verkopen vaak lastiger dan aankopen. Dat is volgens mij vooral een emotioneel ding. Bovendien moet niet vergeten worden dat de opbrengst opnieuw wordt belegd. In mijn geval kocht ik Best Buy en dat aandeel deed het in oktober nog beter dan Home Depot. Deze maand geen verkopen, hoewel Oracle wel op het lijstje staat. Het is echter lastig om een vervangend aandeel in de technologie sector te vinden. Hoe denken jullie over Microsoft? Ondanks de hoge waardering blijft het aandeel onverminderd doorstijgen en onlangs heeft het bedrijf Apple ingehaald als meest waardevolle bedrijf ter wereld in termen van marktkapitalisatie.

## Update

Eind vorige maand was er afgerond nog $51 aan beschikbaar kapitaal. De portefeuille is in oktober met $3,781.62 in waarde gestegen, wat zich vertaalt in een rendement van 5.15%. Ter vergelijking: in dezelfde maand steeg de S&P 500 index van 4,307.54 naar 4,605.38, een toename van 6.91%.

Er is in oktober $247.89 aan dividend ontvangen.

<div class="blog-list">
  <table>
    <tbody>
      <tr><td><b>ALL</b></td><td>&nbsp;01-10-2021</td><td>&nbsp;Dividend van</td><td>&nbsp;<b>18</b></td><td>&nbsp;aandelen:</td><td>&nbsp;$</td><td>14.58</td></tr>
      <tr><td><b>HRB</b></td><td>&nbsp;01-10-2021</td><td>&nbsp;Dividend van</td><td>&nbsp;<b>24</b></td><td>&nbsp;aandelen:</td><td>&nbsp;$</td><td>6.48</td></tr>
      <tr><td><b>UGI</b></td><td>&nbsp;01-10-2021</td><td>&nbsp;Dividend van</td><td>&nbsp;<b>49</b></td><td>&nbsp;aandelen:</td><td>&nbsp;$</td><td>16.91</td></tr>
      <tr><td><b>KMB</b></td><td>&nbsp;04-10-2021</td><td>&nbsp;Dividend van</td><td>&nbsp;<b>16</b></td><td>&nbsp;aandelen:</td><td>&nbsp;$</td><td>18.24</td></tr>
      <tr><td><b>AFG</b></td><td>&nbsp;05-10-2021</td><td>&nbsp;Dividend van</td><td>&nbsp;<b>4</b></td><td>&nbsp;aandelen:</td><td>&nbsp;$</td><td>16.00</td></tr>
      <tr><td><b>BBY</b></td><td>&nbsp;05-10-2021</td><td>&nbsp;Dividend van</td><td>&nbsp;<b>26</b></td><td>&nbsp;aandelen:</td><td>&nbsp;$</td><td>18.20</td></tr>
      <tr><td><b>HPQ</b></td><td>&nbsp;06-10-2021</td><td>&nbsp;Dividend van</td><td>&nbsp;<b>17</b></td><td>&nbsp;aandelen:</td><td>&nbsp;$</td><td>3.29</td></tr>
      <tr><td><b>IRM</b></td><td>&nbsp;06-10-2021</td><td>&nbsp;Dividend van</td><td>&nbsp;<b>29</b></td><td>&nbsp;aandelen:</td><td>&nbsp;$</td><td>17.94</td></tr>
      <tr><td><b>JEPI</b></td><td>&nbsp;06-10-2021</td><td>&nbsp;Dividend van</td><td>&nbsp;<b>50</b></td><td>&nbsp;aandelen:</td><td>&nbsp;$</td><td>17.17</td></tr>
      <tr><td><b>MRK</b></td><td>&nbsp;07-10-2021</td><td>&nbsp;Dividend van</td><td>&nbsp;<b>41</b></td><td>&nbsp;aandelen:</td><td>&nbsp;$</td><td>26.65</td></tr>
      <tr><td><b>VICI</b></td><td>&nbsp;07-10-2021</td><td>&nbsp;Dividend van</td><td>&nbsp;<b>68</b></td><td>&nbsp;aandelen:</td><td>&nbsp;$</td><td>24.48</td></tr>
      <tr><td><b>OMC</b></td><td>&nbsp;12-10-2021</td><td>&nbsp;Dividend van</td><td>&nbsp;<b>8</b></td><td>&nbsp;aandelen:</td><td>&nbsp;$</td><td>5.60</td></tr>
      <tr><td><b>AMT</b></td><td>&nbsp;15-10-2021</td><td>&nbsp;Dividend van</td><td>&nbsp;<b>5</b></td><td>&nbsp;aandelen:</td><td>&nbsp;$</td><td>6.55</td></tr>
      <tr><td><b>AFG</b></td><td>&nbsp;25-10-2021</td><td>&nbsp;Dividend van</td><td>&nbsp;<b>4</b></td><td>&nbsp;aandelen:</td><td>&nbsp;$</td><td>2.24</td></tr>
      <tr><td><b>ORCL</b></td><td>&nbsp;26-10-2021</td><td>&nbsp;Dividend van</td><td>&nbsp;<b>29</b></td><td>&nbsp;aandelen:</td><td>&nbsp;$</td><td>9.28</td></tr>
      <tr><td><b>BXP</b></td><td>&nbsp;29-10-2021</td><td>&nbsp;Dividend van</td><td>&nbsp;<b>5</b></td><td>&nbsp;aandelen:</td><td>&nbsp;$</td><td>4.90</td></tr>
      <tr><td><b>EOG</b></td><td>&nbsp;29-10-2021</td><td>&nbsp;Dividend van</td><td>&nbsp;<b>28</b></td><td>&nbsp;aandelen:</td><td>&nbsp;$</td><td>11.55</td></tr>
      <tr><td><b>TRP</b></td><td>&nbsp;29-10-2021</td><td>&nbsp;Dividend van</td><td>&nbsp;<b>41</b></td><td>&nbsp;aandelen:</td><td>&nbsp;$</td><td>27.83</td></tr>
	  <tr><td></td><td></td><td></td><td></td><td></td><td></td><td><hr style="background-color:black"></td></tr>
	  <tr><td></td><td></td><td></td><td></td><td></td><td>&nbsp;$</td><td>247.89</td></tr>
    </tbody>
  </table>
</div>

In oktober kondigden de volgende aandelen een aanpassing van het dividend aan:

<div class="blog-list">
  <table>
    <tbody>
	  <tr><td><b>AFG&nbsp;</b></td><td>&nbsp;03-10-2021</td><td>&nbsp;Dividend van 0.50</td><td>&nbsp;naar <b>0.56</b></td><td>&nbsp;per aandeel:</td><td>&nbsp;+12.0%</td><td></td></tr>
	  <tr><td><b>JEPI&nbsp;</b></td><td>&nbsp;03-10-2021</td><td>&nbsp;Dividend van 4.60</td><td>&nbsp;naar <b>4.51</b></td><td>&nbsp;per aandeel:</td><td>&nbsp;-2.0%</td><td>&nbsp;(ttm)</td></tr>
      <tr><td><b>HPQ&nbsp;</b></td><td>&nbsp;21-10-2021</td><td>&nbsp;Dividend van 0.19</td><td>&nbsp;naar <b>0.25</b></td><td>&nbsp;per aandeel:</td><td>&nbsp;+29.0%</td><td></td></tr>
	  <tr><td><b>ABBV&nbsp;</b></td><td>&nbsp;29-10-2021</td><td>&nbsp;Dividend van 1.30</td><td>&nbsp;naar <b>1.41</b></td><td>&nbsp;per aandeel:</td><td>&nbsp;+8.5%</td><td></td></tr>
    </tbody>
  </table>
</div>

Door deze wijzigingen stijgt het jaarlijks te verwachten dividend van de portefeuille met $12.53. Vooral de dividendverhoging van HP is verassend hoog. Het bedrijf ziet een toenemende vraag naar (rand)apparatuur als gevolg van het hybride werken.

## Verkopen

In oktober heb ik geen aandelen verkocht. Als Oracle dit jaar boven de $100 noteert, ben ik wel geneigd een deel van de winst te realiseren. Het aandeel is momenteel met een ongerealiseerd rendement van $740 absoluut gezien het meest winstgevende aandeel in mijn portefeuille.

## Aankopen

In de tabel hieronder staan mijn aankopen eind oktober.

| Aandeel            | Ticker | Aantal | Prijs   |
|--------------------| -------| -------| --------|
| Amgen              | AMGN   | 5      | $206.07 |
| Snap-On            | SNA    | 5      | $206.07 |
| Vici Properties    | VICI   | 32     | $29.51  |

Mijn portefeuille omvat nog steeds 41 verschillende aandelen. Merck (+17.2%), Best Buy (+15.6%) en EOG Resources (+15.2%) zijn in oktober het meest in waarde gestegen. EOG Resources presteert nu twee maanden op rij erg goed. Dat in tegenstelling tot Pinnacle West (-10.9%). Dit gereguleerd nutsbedrijf kreeg begin oktober slecht nieuws: het maximaal toegestane rendement op eigen vermogen werd verlaagd van 10.0% naar 8.7%. Dat werd bepaald in een zogenoemde *rate case*. Nutsbedrijven zijn verplicht om een dergelijk proces elke drie jaar te doorlopen. Als gevolg van dit besluit neemt het risico op een dividendverlaging toe. Pinnacle West is met een ongerealiseerd verlies van $467 verreweg het slechts presterende aandeel in mijn portefeuille. Het bedrijf presenteert op 5 november haar resultaten over het derde kwartaal en dan komt er waarschijnlijk ook meer informatie omtrent het dividendbeleid.

<div class="chart-wrapper">
    <canvas id="weights" width="400" height="200" align="left">Deze grafiek wordt door jouw browser niet ondersteund.</canvas>
</div>
<script src="{{site.baseurl}}/assets/js/charts/2021-11-01-script.js"></script>

Hierna volgt een toelichting per aandeel.

## Toelichting

**Amgen** laat sinds de maand augustus een dalende trend zien. Het dividendrendement is inmiddels gestegen tot 3.4% en begin volgend jaar wordt naar alle waarschijnlijkheid de volgende dividendverhoging aangekondigd. Een verhoging naar $1.92 per kwartaal zou resulteren in een dividendrendement van 3.7%. En aangezien het dividendrendement in het verleden nooit hoger dan 3.5% is geweest, lijkt dit een goed moment om bij te kopen. Een koers van $300 in 2022 is alleszins redelijk.

<ul class="blog-list">
  <li>Jaarlijks dividend: $35.20</li>
  <li>Dividendrendement op kosten: 3.42%</li>
  <li>Aantal jaar dividendgroei: 10</li>
</ul>

**Snap-On** heb ik begin dit jaar voor $186 gekocht. Het dividendrendement was destijds 2.6%. Hoewel het dividendrendement nu slechts 2.4% is, verwacht ik begin november een forse verhoging. Eerder deze maand rapporteerde het bedrijf namelijk uitstekende cijfers. Daarmee komt het dividendrendement uit op een vergelijkbaar niveau als bij mijn eerste aankoop.

<ul class="blog-list">
  <li>Jaarlijks dividend: $24.60</li>
  <li>Dividendrendement op kosten: 2.39%</li>
  <li>Aantal jaar dividendgroei: 12</li>
</ul>

**Vici Properties** blijft rond $30 schommelen. Het dividendrendement van bijna 5% is ongekend hoog voor een bedrijf dat met 10% per jaar groeit. Ik bezit nu in totaal 100 aandelen, waarmee de mogelijkheid ontstaat om gedekte call opties te schrijven.

<ul class="blog-list">
  <li>Jaarlijks dividend: $46.08</li>
  <li>Dividendrendement op kosten: 4.88%</li>
  <li>Aantal jaar dividendgroei: 3</li>
</ul>

## Samenvatting

De portefeuille is deze maand weer goed hersteld. Eind oktober heb ik drie aankopen gedaan en daarmee bestaande posities uitgebreid. Het jaarlijks te verwachten dividend is nu $2,692.44 en het dividendrendement op kosten 3.70% (was 3.68%).

Tot slot geef ik een overzicht van de kasstromen eind oktober:

<ul class="blog-list">
  <li>Beschikbaar kapitaal: $50.75</li>
  <li>Inleg: $3,000.00</li>
  <li>Ontvangen dividend (oktober): $247.89</li>
  <li>Deze maand geïnvesteerd: $3,005.01</li>
  <li>Resterend kapitaal: $293.63</li>
</ul>

Er is nu in totaal $74,052.54 geïnvesteerd, waarvan $1,346.17 herbelegd dividend. De portefeuille bestaat uit 41 aandelen met een marktwaarde van $76,913.31. In oktober werd een rendement behaald van 5.15%.