---
title: Koop de Dip
subtitle: Maandupdate<br>Mei 2021
image: /assets/images/veer.jpg
description: Maandupdate Mei 2021
author: sam
categories:
  - maandupdate
layout: post
---

In mei leggen alle vogels een ei. Deze maand ontving ik naast het salaris een hele lijst aan bijboekingen op mijn bankrekening. Vakantiegeld, belastingteruggave, vergoeding kinderopvang, terugbetaling coronavoucher. Een deel werd gereserveerd voor vitrage op zolder en de aankoop van een parasol. De waarde van de voucher vond zijn weg richting het vakantiepotje. De rest werd overgemaakt naar mijn broker.

Deze maand dus toch nog meerdere aankopen. Ik heb drie posities die nog niet hard zijn gestegen uitgebreid. Daarnaast heb ik ook twee nieuwe aandelen in de technologie sector gekocht.

## Update

Ik ben begonnen met $40,000 aan beschikbaar kapitaal. Daar was eind vorige maand afgerond nog $249 van over. De portefeuille is in mei met $1,256.08 in waarde gestegen, wat zich vertaalt in een rendement van 2.50%. Ter vergelijking: in dezelfde maand steeg de S&P 500 index van 4,181.17 naar 4,204.11, een toename van 0.55%.

Er is in mei $90.37 aan dividend ontvangen.

<div class="blog-list">
  <table>
    <tbody>
      <tr><td><b>T</b></td><td>&nbsp;03-05-2021</td><td>&nbsp;Dividend van</td><td>&nbsp;<b>106</b></td><td>&nbsp;aandelen:</td><td>&nbsp;$</td><td>55.12</td></tr>
	  <tr><td><b>ABBV</b></td><td>&nbsp;14-05-2021</td><td>&nbsp;Dividend van</td><td>&nbsp;<b>10</b></td><td>&nbsp;aandelen:</td><td>&nbsp;$</td><td>13.00</td></tr>
	  <tr><td><b>OKE</b></td><td>&nbsp;17-05-2021</td><td>&nbsp;Dividend van</td><td>&nbsp;<b>12</b></td><td>&nbsp;aandelen:</td><td>&nbsp;$</td><td>11.22</td></tr>
	  <tr><td><b>HRL</b></td><td>&nbsp;17-05-2021</td><td>&nbsp;Dividend van</td><td>&nbsp;<b>22</b></td><td>&nbsp;aandelen:</td><td>&nbsp;$</td><td>5.39</td></tr>
	  <tr><td><b>SSB</b></td><td>&nbsp;21-05-2021</td><td>&nbsp;Dividend van</td><td>&nbsp;<b>12</b></td><td>&nbsp;aandelen:</td><td>&nbsp;$</td><td>5.64</td></tr>
	  <tr><td></td><td></td><td></td><td></td><td></td><td></td><td><hr style="background-color:black"></td></tr>
	  <tr><td></td><td></td><td></td><td></td><td></td><td>&nbsp;$</td><td>90.37</td></tr>
    </tbody>
  </table>
</div>

In mei kondigden de volgende bedrijven een aanpassing van het dividend aan:

<div class="blog-list">
  <table>
    <tbody>
      <tr><td><b>PEP&nbsp;</b></td><td>&nbsp;04-05-2021</td><td>&nbsp;Dividend van 1.0225</td><td>&nbsp;naar <b>1.075</b></td><td>&nbsp;per aandeel:</td><td>&nbsp;+</td><td>5.1%</td></tr>
	  <tr><td><b>UGI&nbsp;</b></td><td>&nbsp;05-05-2021</td><td>&nbsp;Dividend van 0.33</td><td>&nbsp;naar <b>0.345</b></td><td>&nbsp;per aandeel:</td><td>&nbsp;+</td><td>4.5%</td></tr>
	  <tr><td><b>AMT&nbsp;</b></td><td>&nbsp;27-05-2021</td><td>&nbsp;Dividend van 1.24</td><td>&nbsp;naar <b>1.27</b></td><td>&nbsp;per aandeel:</td><td>&nbsp;+</td><td>2.4%</td></tr>
    </tbody>
  </table>
</div>

Door deze wijzigingen stijgt het jaarlijks te verwachten dividend van de portefeuille met $5.22.

## Verkopen

Vorige maand had ik de helft van mijn positie in **Home Depot** verkocht voor meer dan $320. Het plan was om deze maand na een verdere stijging de andere helft te verkopen. Het aandeel bleef inderdaad stijgen en noteerde op 10 mei boven de $340. Inmiddels is het aandeel echter weer gezakt tot onder de $320. Ik wacht dus nog even en pak in juni weer een dividendbetaling mee. Bovendien zie ik in de sector duurzame consumptiegoederen weinig alternatieven en vooralsnog is Home Depot mijn enige aandeel in deze sector.

## Aankopen

In de tabel hieronder staan mijn aankopen voor de maand juni. Een initiële positie is voor mij steeds ongeveer $2,000 groot. Ik streef naar een gelijkgewogen portefeuille van ten minste 25 aandelen zodat elk aandeel in beginsel niet meer dan 4% zal vertegenwoordigen.

| Aandeel         | Ticker | Aantal | Prijs   |
| --------------- | ------ | ------ | ------- |
| AbbVie          | ABBV   | 10     | $112.58 |
| Booz Allen      | BAH    | 12     | $84.83  |
| Hewlett-Packard | HPQ    | 17     | $29.78  |
| Kimberly-Clark  | KMB    | 8      | $130.83 |
| Merck           | MRK    | 14     | $75.44  |

Mijn portefeuille omvat nu 32 verschillende aandelen. Bovendien is al het kapitaal nu geïnvesteerd. Dat betekent waarschijnlijk minder transacties in hierna volgende updates. EOG Resources (+9.1%), Iron Mountain (+8.5%) en Allstate (+7.7%) zijn in mei het meest in waarde gestegen. Zowel Iron Mountain als Allstate staan voor de tweede maand op rij in de top drie. Ook Snap-On (+7.2%) deed het wederom goed maar mist dus het podium.

De grootste daler deze maand was AT&T (-6.3%). Halverwege de maand werd bekend dat WarnerMedia volgend jaar wordt afgesplitst en fuseert met Discovery. Dit heeft een dividendverlaging als gevolg en aandeelhouders waren niet blij met dat vooruitzicht. Als aandeelhouder van AT&T krijg je echter ook aandelen in het bedrijf dat ontstaat na de fusie. En dat zou wel eens interessant kunnen zijn. Ik houd mijn aandelen voorlopig vast. Er is nog tijd genoeg om te evalueren.

<div class="chart-wrapper">
    <canvas id="weights" width="400" height="200" align="left">Deze grafiek wordt door jouw browser niet ondersteund.</canvas>
</div>
<script src="{{site.baseurl}}/assets/js/helper/common.js"></script>
<script src="{{site.baseurl}}/assets/js/charts/2021-06-02-script.js"></script>
<script src="{{site.baseurl}}/assets/js/helper/maandupdate.js"></script>

Hierna volgt een toelichting per aandeel.

## Toelichting

**AbbVie** behoeft weinig toelichting. Ik koop dit aandeel nu voor de derde keer. De prijs is iets opgeklommen maar niet noemenswaardig.

<ul class="blog-list">
  <li>Jaarlijks dividend: $52.00</li>
  <li>Dividendrendement op kosten: 4.62%</li>
  <li>Aantal jaar dividendgroei: 9</li>
</ul>

**Booz Allen** is een globaal onderzoeks- en adviesbureau op het gebied van technologie. Naast analysediensten op het gebied van kunstmatige intelligentie ontwikkelt het bedrijf ook complexe fysieke systemen en biedt het oplossingen om cyberrisico's te beheersen. Het dividendrendement is relatief laag, maar daar staat een groei van zo'n 20% per jaar tegenover.

<ul class="blog-list">
  <li>Jaarlijks dividend: $17.76</li>
  <li>Dividendrendement op kosten: 1.74%</li>
  <li>Aantal jaar dividendgroei: 10</li>
</ul>

**Hewlett-Packard** verkoopt hardware zoals laptops en printers aan zowel consumenten als kleine en grote bedrijven. Ik ben zelf een tevreden gebruiker van de HP Elitebook en zie dit type ook veel gebruikt worden in de zakelijke markt. Het dividend groeit met 10% per jaar en beslaat slechts 20% van de winst. Er is dus genoeg ruimte voor verdere groei van het dividend in de komende jaren.

<ul class="blog-list">
  <li>Jaarlijks dividend: $13.18</li>
  <li>Dividendrendement op kosten: 2.60%</li>
  <li>Aantal jaar dividendgroei: 12</li>
</ul>

**Kimberly-Clark** heeft in april tegenvallende resultaten gerapporteerd. In mei is het aandeel nog verder gedaald. Een dergelijke dip biedt ook kansen om bij te kopen en dat is precies wat ik nu gedaan heb.

<ul class="blog-list">
  <li>Jaarlijks dividend: $36.48</li>
  <li>Dividendrendement op kosten: 3.49%</li>
  <li>Aantal jaar dividendgroei: 49</li>
</ul>

**Merck** koop ik ook voor de derde keer en is nu een van mijn grotere posities. Vandaag wordt het bedrijf Organon afgesplitst waarvan ik 4 aandelen zal ontvangen. Organon is een van oorsprong Brabants farmaciebedrijf dat zich zal gaan richten op de gezondheid van vrouwen.

<ul class="blog-list">
  <li>Jaarlijks dividend: $36.40</li>
  <li>Dividendrendement op kosten: 3.45%</li>
  <li>Aantal jaar dividendgroei: 11</li>
</ul>

## Samenvatting

Begin juni heb ik twee nieuwe dividend aandelen gekocht en drie posities uitgebreid. Het jaarlijks te verwachten dividend is nu $1,817.10 en het dividendrendement op kosten 3.60% (was 3.62%).

Tot slot geef ik een overzicht van de kasstromen begin juni:

<ul class="blog-list">
  <li>Beschikbaar kapitaal: $248.56</li>
  <li>Inleg: $4,500.00</li>
  <li>Ontvangen dividend (mei): $90.37</li>
  <li>Deze maand geïnvesteerd: $4,752.79</li>
  <li>Resterend kapitaal: $86.14</li>
</ul>

Er is nu in totaal $50,689.84 geïnvesteerd, waarvan $275.98 herbelegd dividend. De portefeuille bestaat uit 32 aandelen met een marktwaarde van $56,116.21. In mei werd een rendement behaald van 2.50%.
