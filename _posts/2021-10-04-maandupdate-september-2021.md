---
title: Energie
subtitle: Maandupdate<br>September 2021
image: /assets/images/energie.jpg
description: Aandelen in de sector Energie deden het goed.
author: sam
categories:
    - dividend
    - aandelen
    - maandupdate
layout: post
---

Terug van vakantie. Niet alleen mijn energie level heeft zich (een beetje) kunnen herstellen, ook de sector Energie deed het deze maand goed. Niet verwonderlijk met alsmaar verder stijgende olie- en gasprijzen. De rest van de markt deed het juist minder goed en liet in september forse dalingen zien. Op 20 september noteerde de CBOE Volatility Index (VIX) zelfs boven de 25. Deze volatiliteitsindex is een benchmark voor de volatiliteit van de S&P 500 en noteert doorgaans onder de 20. Het kan interessant zijn om tijdens een dergelijke piek voor te sorteren op een daling van de VIX middels het verkopen van call opties. Laat het weten als dit onderwerp ook jouw interesse heeft. Vanaf nu kan je bovendien als gast reageren en is het niet meer nodig een account bij Disqus te registreren.

## Update

Eind vorige maand was er afgerond nog $211 aan beschikbaar kapitaal. De portefeuille is in september met $2,533.58 in waarde gedaald, wat zich vertaalt in een rendement van -3.41%. Ter vergelijking: in dezelfde maand daalde de S&P 500 index van 4,522.68 naar 4,307.54, een afname van 4.76%.

Er is in september $271.65 aan dividend ontvangen.

<div class="blog-list">
  <table>
    <tbody>
      <tr><td><b>AFL</b></td><td>&nbsp;01-09-2021</td><td>&nbsp;Dividend van</td><td>&nbsp;<b>44</b></td><td>&nbsp;aandelen:</td><td>&nbsp;$</td><td>14.52</td></tr>
      <tr><td><b>PNW</b></td><td>&nbsp;01-09-2021</td><td>&nbsp;Dividend van</td><td>&nbsp;<b>25</b></td><td>&nbsp;aandelen:</td><td>&nbsp;$</td><td>20.75</td></tr>
      <tr><td><b>CAG</b></td><td>&nbsp;02-09-2021</td><td>&nbsp;Dividend van</td><td>&nbsp;<b>28</b></td><td>&nbsp;aandelen:</td><td>&nbsp;$</td><td>8.75</td></tr>
      <tr><td><b>JEPI</b></td><td>&nbsp;07-09-2021</td><td>&nbsp;Dividend van</td><td>&nbsp;<b>50</b></td><td>&nbsp;aandelen:</td><td>&nbsp;$</td><td>16.94</td></tr>
      <tr><td><b>AMGN</b></td><td>&nbsp;08-09-2021</td><td>&nbsp;Dividend van</td><td>&nbsp;<b>9</b></td><td>&nbsp;aandelen:</td><td>&nbsp;$</td><td>15.84</td></tr>
      <tr><td><b>CVX</b></td><td>&nbsp;10-09-2021</td><td>&nbsp;Dividend van</td><td>&nbsp;<b>23</b></td><td>&nbsp;aandelen:</td><td>&nbsp;$</td><td>30.82</td></tr>
      <tr><td><b>HII</b></td><td>&nbsp;10-09-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>6.84</td></tr>
      <tr><td><b>SNA</b></td><td>&nbsp;10-09-2021</td><td>&nbsp;Dividend van</td><td>&nbsp;<b>11</b></td><td>&nbsp;aandelen:</td><td>&nbsp;$</td><td>13.53</td></tr>
      <tr><td><b>KEY</b></td><td>&nbsp;15-09-2021</td><td>&nbsp;Dividend van</td><td>&nbsp;<b>46</b></td><td>&nbsp;aandelen:</td><td>&nbsp;$</td><td>8.51</td></tr>
      <tr><td><b>SLGN</b></td><td>&nbsp;15-09-2021</td><td>&nbsp;Dividend van</td><td>&nbsp;<b>53</b></td><td>&nbsp;aandelen:</td><td>&nbsp;$</td><td>7.42</td></tr>
      <tr><td><b>TSN</b></td><td>&nbsp;15-09-2021</td><td>&nbsp;Dividend van</td><td>&nbsp;<b>25</b></td><td>&nbsp;aandelen:</td><td>&nbsp;$</td><td>11.13</td></tr>
      <tr><td><b>WHR</b></td><td>&nbsp;15-09-2021</td><td>&nbsp;Dividend van</td><td>&nbsp;<b>5</b></td><td>&nbsp;aandelen:</td><td>&nbsp;$</td><td>7.00</td></tr>
      <tr><td><b>LHX</b></td><td>&nbsp;17-09-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>6.12</td></tr>
      <tr><td><b>CI</b></td><td>&nbsp;23-09-2021</td><td>&nbsp;Dividend van</td><td>&nbsp;<b>5</b></td><td>&nbsp;aandelen:</td><td>&nbsp;$</td><td>5.00</td></tr>
      <tr><td><b>LMT</b></td><td>&nbsp;24-09-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>15.60</td></tr>
      <tr><td><b>SCHD</b></td><td>&nbsp;27-09-2021</td><td>&nbsp;Dividend van</td><td>&nbsp;<b>100</b></td><td>&nbsp;aandelen:</td><td>&nbsp;$</td><td>58.70</td></tr>
      <tr><td><b>TROW</b></td><td>&nbsp;29-09-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>6.48</td></tr>
      <tr><td><b>VST</b></td><td>&nbsp;30-09-2021</td><td>&nbsp;Dividend van</td><td>&nbsp;<b>118</b></td><td>&nbsp;aandelen:</td><td>&nbsp;$</td><td>17.70</td></tr>
	  <tr><td></td><td></td><td></td><td></td><td></td><td></td><td><hr style="background-color:black"></td></tr>
	  <tr><td></td><td></td><td></td><td></td><td></td><td>&nbsp;$</td><td>271.65</td></tr>
    </tbody>
  </table>
</div>

In september kondigden de volgende aandelen een aanpassing van het dividend aan:

<div class="blog-list">
  <table>
    <tbody>
	  <tr><td><b>JEPI&nbsp;</b></td><td>&nbsp;03-09-2021</td><td>&nbsp;Dividend van 4.72</td><td>&nbsp;naar <b>4.60</b></td><td>&nbsp;per aandeel:</td><td>&nbsp;-2.4%</td><td>&nbsp;(ttm)</td></tr>
      <tr><td><b>AMT&nbsp;</b></td><td>&nbsp;16-09-2021</td><td>&nbsp;Dividend van 1.27</td><td>&nbsp;naar <b>1.31</b></td><td>&nbsp;per aandeel:</td><td>&nbsp;+3.1%</td><td></td></tr>
	  <tr><td><b>LMT&nbsp;</b></td><td>&nbsp;23-09-2021</td><td>&nbsp;Dividend van 2.60</td><td>&nbsp;naar <b>2.80</b></td><td>&nbsp;per aandeel:</td><td>&nbsp;+7.7%</td><td></td></tr>
	  <tr><td><b>SCHD&nbsp;</b></td><td>&nbsp;24-09-2021</td><td>&nbsp;Dividend van 2.19</td><td>&nbsp;naar <b>2.23</b></td><td>&nbsp;per aandeel:</td><td>&nbsp;+2.0%</td><td>&nbsp;(ttm)</td></tr>
    </tbody>
  </table>
</div>

Door deze wijzigingen stijgt het jaarlijks te verwachten dividend van de portefeuille met $4.27.

## Verkopen

In september heb ik geen aandelen verkocht.

## Aankopen

In de tabel hieronder staan mijn aankopen eind september.

| Aandeel            | Ticker | Aantal | Prijs   |
|--------------------| -------| -------| --------|
| AbbVie             | ABBV   | 8      | $110.41 |
| STORE Capital      | STOR   | 32     |  $32.78 |

Mijn portefeuille omvat nu 41 verschillende aandelen. EOG Resources (+18.9%), ONEOK (+10.4%) en South State Bank (+8.9%) zijn in september het meest in waarde gestegen. De verliezers gingen allemaal met meer dan 10% onderuit: T Rowe Price (-12.1%), AbbVie (-10.7%) en Vistra Energy (-10.4%).

<div class="chart-wrapper">
    <canvas id="weights" width="400" height="200" align="left">Deze grafiek wordt door jouw browser niet ondersteund.</canvas>
</div>
<script src="{{site.baseurl}}/assets/js/helper/common.js"></script>
<script src="{{site.baseurl}}/assets/js/charts/2021-10-04-script.js"></script>
<script src="{{site.baseurl}}/assets/js/helper/maandupdate.js"></script>

Hierna volgt een toelichting per aandeel.

## Toelichting

**AbbVie** kende begin deze maand een forse prijsdaling. De forse daling was het gevolg van een besluit van de FDA (Food and Drug Administration) in Amerika. AbbVie wordt verplicht om een prominent etiket ten aanzien van hartrisico's op haar medicijn Rinvoq voor de behandeling van artritis te zetten. Dit besluit werd genomen naar aanleiding van een onderzoek naar een medicijn van Pfizer met een vergelijkbare werking. Ik verwacht dat de koers wel weer zal herstellen en dat het bedrijf in december de volgende dividendverhoging zal aankondigen.

<ul class="blog-list">
  <li>Jaarlijks dividend: $41.60</li>
  <li>Dividendrendement op kosten: 4.71%</li>
  <li>Aantal jaar dividendgroei: 9</li>
</ul>

**STORE Capital** daalde ook stevig in september terwijl het bedrijf halverwege de maand het dividend met 6.9% heeft verhoogd. STORE Capital is een zogenaamde Triple Net Lease REIT. Dat houdt in dat de huurder niet alleen huur betaalt, maar ook kosten waaronder belastingen (1), verzekeringen (2) en onderhoud (3). Het bedrijf is gericht op de kleinere huurders meestal zonder een credit rating. De top 10 huurders zijn gezamenlijk verantwoordelijk voor slechts 18% van de omzet. Dat is erg laag in vergelijking met andere REITs en dit verminderd het risico. STORE (Single Tenant Operational Real Estate) heeft sowieso een goed gediversificeerde portefeuille met meer dan 2700 gebouwen en 500 huurders verspreid over 49 staten. De bezetting ligt momenteel op maar liefst 99,6%.

<ul class="blog-list">
  <li>Jaarlijks dividend: $49.28</li>
  <li>Dividendrendement op kosten: 4.70%</li>
  <li>Aantal jaar dividendgroei: 6</li>
</ul>

## Samenvatting

De portefeuille is deze maand behoorlijk in waarde gedaald, maar deed het tegelijkertijd een stuk beter dan de benchmark. Eind september heb ik twee aankopen gedaan in bedrijven waarvan de koers een forse daling kende. Het jaarlijks te verwachten dividend is nu $2,574.02 en het dividendrendement op kosten 3.68% (was 3.63%).

Tot slot geef ik een overzicht van de kasstromen eind september:

<ul class="blog-list">
  <li>Beschikbaar kapitaal: $211.14</li>
  <li>Inleg: $1,500.00</li>
  <li>Ontvangen dividend (september): $271.65</li>
  <li>Deze maand geïnvesteerd: $1,932.13</li>
  <li>Resterend kapitaal: $50.66</li>
</ul>

Er is nu in totaal $71,047.62 geïnvesteerd, waarvan $1,098.28 herbelegd dividend. De portefeuille bestaat uit 41 aandelen met een marktwaarde van $73,379.58. In september werd een rendement behaald van -3.41%.