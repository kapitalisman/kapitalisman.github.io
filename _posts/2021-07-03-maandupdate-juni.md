---
title: Heers en Verdeel
subtitle: Maandupdate<br>Juni 2021
image: /assets/images/vultures.jpg
description: Focus op sector allocatie.
author: sam
categories:
    - dividend
    - aandelen
    - maandupdate
layout: post
---

In de maand juni heb ik vooral aandelen gekocht in ondervertegenwoordigde sectoren: duurzame consumptiegoederen, communicatiediensten en vastgoed. Op deze manier tracht ik het risico profiel van de portefeuille te verbeteren. Daarnaast heb ik alle stukken bij Meesman verkocht ter waarde van zo'n $10,500. De vrijgekomen middelen zijn toegevoegd aan de dividend portefeuille. Een kleine $7,500 heb ik op 18 juni in de Schwab US Dividend Equity ETF ([SCHD](https://www.schwabassetmanagement.com/products/schd)) geïnvesteerd. De rest is samen met de inleg van deze maand gebruikt voor zeven aankopen.

## Update

Eind vorige maand was er afgerond nog $86 aan beschikbaar kapitaal. De portefeuille is in juni met $482.01 in waarde gedaald, wat zich vertaalt in een rendement van -0.47%. Ter vergelijking: in dezelfde maand steeg de S&P 500 index van 4,204.11 naar 4,297.50, een toename van 2.22%.

Er is in juni $216.98 aan dividend ontvangen.

<div class="blog-list">
  <table>
    <tbody>
      <tr><td><b>AFL</b></td><td>&nbsp;01-06-2021</td><td>&nbsp;Dividend van</td><td>&nbsp;<b>44</b></td><td>&nbsp;aandelen:</td><td>&nbsp;$</td><td>14.52</td></tr>
	  <tr><td><b>AMGN</b></td><td>&nbsp;08-06-2021</td><td>&nbsp;Dividend van</td><td>&nbsp;<b>9</b></td><td>&nbsp;aandelen:</td><td>&nbsp;$</td><td>15.84</td></tr>
	  <tr><td><b>CVX</b></td><td>&nbsp;10-06-2021</td><td>&nbsp;Dividend van</td><td>&nbsp;<b>23</b></td><td>&nbsp;aandelen:</td><td>&nbsp;$</td><td>30.82</td></tr>
	  <tr><td><b>SNA</b></td><td>&nbsp;10-06-2021</td><td>&nbsp;Dividend van</td><td>&nbsp;<b>11</b></td><td>&nbsp;aandelen:</td><td>&nbsp;$</td><td>13.53</td></tr>
	  <tr><td><b>HII</b></td><td>&nbsp;11-06-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>6.84</td></tr>
	  <tr><td><b>KEY</b></td><td>&nbsp;15-06-2021</td><td>&nbsp;Dividend van</td><td>&nbsp;<b>46</b></td><td>&nbsp;aandelen:</td><td>&nbsp;$</td><td>8.51</td></tr>
	  <tr><td><b>LHX</b></td><td>&nbsp;15-06-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>6.12</td></tr>
	  <tr><td><b>SLGN</b></td><td>&nbsp;15-06-2021</td><td>&nbsp;Dividend van</td><td>&nbsp;<b>53</b></td><td>&nbsp;aandelen:</td><td>&nbsp;$</td><td>7.42</td></tr>
	  <tr><td><b>HD</b></td><td>&nbsp;17-06-2021</td><td>&nbsp;Dividend van</td><td>&nbsp;<b>4</b></td><td>&nbsp;aandelen:</td><td>&nbsp;$</td><td>6.6</td></tr>
	  <tr><td><b>LMT</b></td><td>&nbsp;25-06-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>15.6</td></tr>
	  <tr><td><b>SCHD</b></td><td>&nbsp;28-06-2021</td><td>&nbsp;Dividend van</td><td>&nbsp;<b>100</b></td><td>&nbsp;aandelen:</td><td>&nbsp;$</td><td>53.96</td></tr>
	  <tr><td><b>TROW</b></td><td>&nbsp;29-06-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>6.48</td></tr>
	  <tr><td><b>BAH</b></td><td>&nbsp;30-06-2021</td><td>&nbsp;Dividend van</td><td>&nbsp;<b>12</b></td><td>&nbsp;aandelen:</td><td>&nbsp;$</td><td>4.44</td></tr>
	  <tr><td><b>PEP</b></td><td>&nbsp;30-06-2021</td><td>&nbsp;Dividend van</td><td>&nbsp;<b>8</b></td><td>&nbsp;aandelen:</td><td>&nbsp;$</td><td>8.6</td></tr>
	  <tr><td><b>VST</b></td><td>&nbsp;30-06-2021</td><td>&nbsp;Dividend van</td><td>&nbsp;<b>118</b></td><td>&nbsp;aandelen:</td><td>&nbsp;$</td><td>17.7</td></tr>
	  <tr><td></td><td></td><td></td><td></td><td></td><td></td><td><hr style="background-color:black"></td></tr>
	  <tr><td></td><td></td><td></td><td></td><td></td><td>&nbsp;$</td><td>216.98</td></tr>
    </tbody>
  </table>
</div>

In juni kondigden de volgende bedrijven een aanpassing van het dividend aan:

<div class="blog-list">
  <table>
    <tbody>
      <tr><td><b>SCHD&nbsp;</b></td><td>&nbsp;25-06-2021</td><td>&nbsp;Dividend van 2.0891</td><td>&nbsp;naar <b>2.1867</b></td><td>&nbsp;per aandeel:</td><td>&nbsp;+</td><td>4.7% (ttm)</td></tr>
    </tbody>
  </table>
</div>

Door deze wijzigingen stijgt het jaarlijks te verwachten dividend van de portefeuille met $9.76.

## Verkopen

In juni heb ik geen aandelen verkocht.

## Aankopen

In de tabel hieronder staan mijn aankopen voor de maand juli. Daarnaast heb ik op 18 juni dus ook 100 aandelen SCHD gekocht tegen een koers van $74.35. Dit blijkt vooralsnog een uitstekende timing. Beleggers waren namelijk onrustig in de nasleep van de bestuursvergadering van de Amerikaanse centrale bank op woensdag 16 juni. Jerome Powell zei renteverhogingen te verwachten vanaf 2023 waardoor de beurzen donderdag en vooral vrijdag lager noteerde. Na het weekend herstelde de koersen vrijwel direct.

| Aandeel            | Ticker | Aantal | Prijs    |
|--------------------| -------| -------|----------|
| American Financial | AFG    | 4      |  $124.09 |
| Best Buy           | BBY    | 9      |  $115.54 |
| Boston Properties  | BXP    | 5      |  $115.07 |
| H&R Block          | HRB    | 24     |   $23.30 |
| Nexstar Media      | NXST   | 4      |  $146.09 |
| VICI Properties    | VICI   | 16     |   $31.14 |
| Whirlpool          | WHR    | 5      |  $217.93 |

Mijn portefeuille omvat nu 40 verschillende aandelen. Veel meer heeft eigenlijk geen zin voor wat betreft diversificatie. Vistra Energy (+14.7%) stak deze maand met kop en schouders boven de rest uit. Merck (+5.9%) en American Tower (+5.8%) completeren de top drie. Snap-On (-12.3%) kon zijn goede reeks niet vasthouden en presteerde het minste in juni. Ook de financiële sector deed het slecht: Allstate (-4.5%), Aflac (-5.3%), South State Bank (-7.9%) en KeyBank (-10.4%) noteerde verliezen. Mede hierdoor gaat juni de boeken in als de eerste maand met een negatief rendement.

Zoals altijd volgt hieronder de grafiek met alle posities in de portefeuille. Deze data is nu ook [in tabelvorm]({% link _pages/portfolio.html %}) beschikbaar en wordt dagelijks bijgewerkt.

<div class="chart-wrapper">
    <canvas id="weights" width="400" height="200" align="left">Deze grafiek wordt door jouw browser niet ondersteund.</canvas>
</div>
<script src="{{site.baseurl}}/assets/js/charts/2021-07-03-script.js"></script>

Hierna volgt een toelichting per aandeel.

## Toelichting

**American Financial** is een verzekeraar die gespecialiseerde schade- en ongevallenverzekeringen aanbiedt. Het bedrijf heeft eerder dit jaar haar portefeuille met levensverzekeringen verkocht. Het dividendrendement lijkt aan de lage kant, maar niets is minder waar. Naast het reguliere dividend (dat overigens in rap tempo groeit) doet AFG sinds 2012 ook jaarlijks een extra dividend betaling. En als kers op de taart heeft het bedrijf een actief aandeleninkoopprogramma dat onlangs is verlengd tot eind 2025.

<ul class="blog-list">
  <li>Jaarlijks dividend: $8.00</li>
  <li>Dividendrendement op kosten: 1.61%</li>
  <li>Aantal jaar dividendgroei: 16</li>
</ul>

**Best Buy** is een multinational in consumentenelektronica. Dit bedrijf staat al langer op mijn verlanglijstje. Liever had ik het aandeel gekocht met een dividendrendement op kosten van minstens 2.50% of omgerekend voor een prijs van hoogstens $112. Tegelijkertijd was ik ook naarstig op zoek naar aandelen in de duurzame consumptiegoederen sector. Daarom in eerste instantie een aankoop van $1,000 zodat er nog ruimte is om de positie uit te breiden tegen een lagere prijs mocht deze kans zich voordoen.

<ul class="blog-list">
  <li>Jaarlijks dividend: $25.20</li>
  <li>Dividendrendement op kosten: 2.42%</li>
  <li>Aantal jaar dividendgroei: 18</li>
</ul>

**Boston Properties** is een vastgoedbeleggingstrust (REIT) met kantoorpanden in Boston, Los Angeles, New York, San Francisco en Washington D.C. Het bedrijf is de grootste in zijn soort en binnen de branche is er geen enkele REIT met een hogere kredietwaardigheid. In 2020 liet de operationele kasstroom (FFO) een daling zien van 10% ten opzichte van 2019. Dit werd grotendeels veroorzaakt door (het gebrek aan) inkomsten uit parkeerplaatsen. Ik verwacht dat dit type inkomsten snel zal herstellen nu de economie weer volledig opengaat en mensen terugkeren naar kantoor.

<ul class="blog-list">
  <li>Jaarlijks dividend: $19.60</li>
  <li>Dividendrendement op kosten: 3.41%</li>
  <li>Aantal jaar dividendgroei: 5</li>
</ul>

**H&R Block** biedt diensten en producten ten aanzien van het doen van belastingaangiftes in Amerika, Canada en Australië. Naast een aantrekkelijk dividendrendement heeft het bedrijf ook een aandeleninkoopprogramma. Hierdoor kunnen ze het dividend blijven verhogen zelfs al zou de winst niet toenemen. De pandemie heeft er echter voor gezorgd dat online geassisteerde belastingvoorbereiding aan terrein heeft gewonnen. Ik verwacht dus geen terughoudendheid bij het management om door te blijven gaan met het verhogen van dividenden en het inkopen van eigen aandelen.

<ul class="blog-list">
  <li>Jaarlijks dividend: $25.92</li>
  <li>Dividendrendement op kosten: 4.63%</li>
  <li>Aantal jaar dividendgroei: 6</li>
</ul>

**Nexstar Media** is een televisieomroep en mediabedrijf. Het richt zich op de exploitatie van televisiestations, interactieve communitywebsites en digitale mediadiensten in de Verenigde Staten. Sinds de coronadip in maart vorig jaar is het aandeel van $50 naar $150 opgeklommen. Desondanks is het aandeel nog steeds niet duur. Het dividend groeit namelijk met niet minder dan 24% per jaar, terwijl de uitbetalingsratio rond de 10% schommelt. Door deze enorm snelle groei zijn dividendrendementen van meer dan 2% zeer zeldzaam gebleken.

<ul class="blog-list">
  <li>Jaarlijks dividend: $11.20</li>
  <li>Dividendrendement op kosten: 1.92%</li>
  <li>Aantal jaar dividendgroei: 9</li>
</ul>

**VICI Properties** is een ervaringsgerichte vastgoedbeleggingstrust (REIT) die eigenaar is van een van de grootste portefeuilles van toonaangevende gaming-, horeca- en entertainmentbestemmingen, waaronder het wereldberoemde Caesars Palace in Las Vegas. Het bedrijf is ook eigenaar van vier [golfbanen](https://viciproperties.com/portfolio/vici-golf/). Ik verwacht een dividendgroei van ten minste 7% hetgeen zeer aantrekkelijk is bij een dividendrendement van meer dan 4%.

<ul class="blog-list">
  <li>Jaarlijks dividend: $21.12</li>
  <li>Dividendrendement op kosten: 4.24%</li>
  <li>Aantal jaar dividendgroei: 3</li>
</ul>

**Whirlpool** is het derde aandeel in de duurzame consumptiegoederen sector deze maand. Het bedrijf produceert en verkoopt huishoudelijke apparaten en aanverwante producten in heel de wereld. Het betreft hier voornamelijk keukenapparatuur. Ook bekende merken als KitchenAid, Bauknecht en Indesit zijn onderdeel van het concern. Het veilige dividend is onlangs met 12% verhoogd.

<ul class="blog-list">
  <li>Jaarlijks dividend: $28.00</li>
  <li>Dividendrendement op kosten: 2.57%</li>
  <li>Aantal jaar dividendgroei: 11</li>
</ul>

**Schwab US Dividend Equity ETF** bestaat uit 100 verschillende dividend aandelen met een focus op kwaliteit en duurzaamheid van het dividend. Het fonds heeft als doel om het totale rendement van de Dow Jones U.S. Dividend 100 Index zo nauwkeurig mogelijk te volgen. De kosten die het fonds jaarlijks in rekening brengt bedragen slechts 0.060%.

> De Dow Jones U.S. Dividend 100 Index is ontworpen om de prestaties te meten van aandelen met een hoog dividendrendement in de VS met een record van consistent uitbetalende dividenden, geselecteerd op fundamentele sterkte ten opzichte van hun concurrenten, op basis van financiële ratio's. Bron: S&P Global.

Deze ETF is één van de best presterende fondsen die er zijn en sluit perfect aan bij mijn strategie. Als Nederlandse belegger kan je sinds de invoering van [MiFID II](https://www.afm.nl/nl-nl/professionals/onderwerpen/mifid-2) dit aandeel alleen door middel van opties in bezit krijgen.

<ul class="blog-list">
  <li>Jaarlijks dividend: $208.91</li>
  <li>Dividendrendement op kosten: 2.81%</li>
  <li>Aantal jaar dividendgroei: 11</li>
</ul>

## Samenvatting

Begin juli heb ik weer zeven nieuwe dividend aandelen gekocht. Het jaarlijks te verwachten dividend is nu $2,174.81 en het dividendrendement op kosten 3.48% (was 3.60%).

Tot slot geef ik een overzicht van de kasstromen begin juli:

<ul class="blog-list">
  <li>Beschikbaar kapitaal: $86.14</li>
  <li>Inleg: $12,000.00</li>
  <li>Ontvangen dividend (juni): $216.98</li>
  <li>Deze maand geïnvesteerd: $12,278.15</li>
  <li>Resterend kapitaal: $24.97</li>
</ul>

Er is nu in totaal $62,967.99 geïnvesteerd, waarvan $492.96 herbelegd dividend. De portefeuille bestaat uit 40 aandelen met een marktwaarde van $67,912.35. In juni werd een rendement behaald van -0.47%.