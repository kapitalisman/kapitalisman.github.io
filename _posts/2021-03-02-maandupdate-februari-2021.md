---
title: Zestien nieuwe aandelen
subtitle: Maandupdate<br>Februari 2021
image: /assets/images/zestien.jpg
description: Een ovezicht van nieuwe aandelen in mijn portefeuille.
author: sam
categories:
    - dividend
    - aandelen
    - maandupdate
layout: post
---

Dit blog gaat over het opbouwen en behouden van vermogen. Mijn strategie voor het opbouwen van vermogen is gericht op dividendaandelen. Dat zijn aandelen in bedrijven die periodiek een deel van de winst uitkeren aan hun aandeelhouders, waaronder ik dus. Bekende bedrijven die dit doen zijn bijvoorbeeld Coca-Cola, Microsoft en Pfizer.

Dit blog doet onder andere verslag van het reilen en zeilen van mijn portefeuille. Verwacht dus maandelijks een update over de prestaties van de portefeuille en eventuele aan- en verkopen. In beginsel doe ik mijn aankopen op de eerste handelsdag van de maand en gisteren heb ik maar liefst zestien nieuwe dividendaandelen gekocht. Dit artikel gaat dus over de uitbreiding van mijn aandelen portefeuille.

## Update

Ik ben begonnen met $40,000 aan beschikbaar kapitaal. Daar was eind vorige maand afgerond nog $32,389 van over. De portefeuille is in februari met $502,42 in waarde gestegen, wat zich vertaalt in een rendement van 5.51%. Ter vergelijking: in dezelfde maand steeg de S&P 500 index van 3,714.24 naar 3,811.15, een toename van 2.61%.

Er is in februari nog geen dividend ontvangen.

## Aankopen

In de tabel hieronder staan mijn aankopen voor de maand maart. Een initiële positie is voor mij steeds ongeveer $2,000 groot. Ik streef naar een gelijkgewogen portefeuille van ten minste 25 aandelen zodat elk aandeel in beginsel niet meer dan 4% zal vertegenwoordigen.

Als ik een aandeel als meer risicovol beschouw of als het aandeel niet sterk ondergewaardeerd is, dan kies ik ervoor om in eerste instantie een kleinere positie in te nemen. Deze maand heb ik om die reden verschillende aankopen van $500 of $1,000 gedaan.

| Aandeel            | Ticker | Aantal | Prijs   |
|--------------------| -------| -------|---------|
| AbbVie             | ABBV   | 5      | $108.74 |
| Amgen              | AMGN   | 9      | $226.79 |
| American Tower     | AMT    | 5      | $218.63 |
| Home Depot         | HD     | 8      | $258.86 |
| Huntington Ingalls | HII    | 6      | $178.53 |
| Iron Mountain      | IRM    | 29     |  $35.43 |
| Kimberly-Clark     | KMB    | 8      | $128.72 |
| L3Harris           | LHX    | 6      | $185.43 |
| Lockheed Martin    | LMT    | 6      | $334.06 |
| Merck              | MRK    | 14     |  $73.11 |
| ONEOK              | OKE    | 12     |  $45.87 |
| Omnicom Group      | OMC    | 8      |  $69.49 |
| PepsiCo            | PEP    | 8      | $130.59 |
| Silgan Holdings    | SLGN   | 53     |  $37.83 |
| AT&T               | T      | 36     |  $28.18 |
| T. Rowe Price      | TROW   | 6      | $164.47 |
| Vistra             | VST    | 118    |  $17.37 |

Mijn portefeuille omvat nu meer dan twintig verschillende aandelen. Elk aandeel vertegenwoordigt een veel kleiner deel van de totale portefeuille. Die spreiding is ook goed te zien in de grafiek. Chevron (+15.0%), Snap-On (+9.2%) en Aflac (+4.6%) zijn in februari flink in waarde gestegen. Deze aandelen vertegenwoordigen hierdoor op dit moment een groter deel van de portefeuille.

<div class="chart-wrapper">
    <canvas id="weights" width="400" height="200" align="left">Deze grafiek wordt door jouw browser niet ondersteund.</canvas>
</div>
<script src="{{site.baseurl}}/assets/js/helper/common.js"></script>
<script src="{{site.baseurl}}/assets/js/charts/2021-03-02-script.js"></script>
<script src="{{site.baseurl}}/assets/js/helper/maandupdate.js"></script>

Hierna volgt een toelichting per aandeel.

## Toelichting

**AbbVie** is een biotech bedrijf en ontwikkelaar van farmaceutische producten. Deze worden over de hele wereld verkocht. Het belangrijkste product is op dit moment Humira, een ontstekingsremmer. De werkzame stof onderdrukt afweerreacties van het lichaam. De inkomsten van het medicijn bedragen in 2020 circa 40% van de totale omzet. Het verlopen van de patenten is dan ook het belangrijkste risico.

<ul class="blog-list">
  <li>Jaarlijks dividend: $26.00</li>
  <li>Dividendrendement op kosten: 4.78%</li>
  <li>Aantal jaar dividendgroei: 9</li>
</ul>

**Amgen** is ook een biotech bedrijf uit de sector gezondheidszorg. Het bedrijf richt zich onder andere op immunologie, oncologie en vasculaire geneeskunde (hart- en vaatziekten). Amgen heeft een gespreide portefeuille van producten: geen enkel medicijn heeft een omzet die meer is dan 20% van het totaal. Er wordt sinds 2011 een snelgroeiend dividend betaald, ongeveer 40% van de winst.

<ul class="blog-list">
  <li>Jaarlijks dividend: $63.36</li>
  <li>Dividendrendement op kosten: 3.10%</li>
  <li>Aantal jaar dividendgroei: 10</li>
</ul>

**American Tower** is een zogenaamd Real Estate Investment Trust (REIT). Dit type aandelen investeert in vastgoed en is verplicht om minimaal 90% van de inkomsten als dividend aan de aandeelhouders uit te keren. American Tower investeert in communicatietorens wereldwijd en verhoogt sinds 2012 [elk kwartaal](https://www.americantower.com/investor-relations/stock-information/dividend-history/){:target="_blank"}{:rel="noopener noreferrer"} het dividend. Het bedrijf genereert inkomsten door delen van de torens en de omliggende grond te verhuren.

<ul class="blog-list">
  <li>Jaarlijks dividend: $24.20</li>
  <li>Dividendrendement op kosten: 2.21%</li>
  <li>Aantal jaar dividendgroei: 10</li>
</ul>

**Home Depot** is een doe-het-zelfzaak, maar anders dan bijvoorbeeld de Gamma ook gericht op professionals. Het bedrijf bedient zijn klanten middels meer dan 2,000 winkels verspreid over 50 staten en delen van Canada en Mexico. De prijs van het aandeel zakte eind februari weer eens onder de $260, wat zich vertaalt in een dividendrendement van meer dan 2.50%. En dat is voor Home Depot uitzonderlijk hoog.

<ul class="blog-list">
  <li>Jaarlijks dividend: $52.80</li>
  <li>Dividendrendement op kosten: 2.55%</li>
  <li>Aantal jaar dividendgroei: 12</li>
</ul>

**Huntington Ingalls** is het eerste van drie defensie aandelen deze maand. Het bedrijft houdt zich bezig met de bouw van militaire schepen. Daarnaast ondersteunt het veiligheidsmissies over de hele wereld met onbemande systemen. Sinds de beurscrash in maart vorig jaar zijn dit type aandelen nog niet hersteld. De onzekerheid rondom de Amerikaanse presidentsverkiezingen heeft daarin een belangrijke rol gespeeld.

<ul class="blog-list">
  <li>Jaarlijks dividend: $27.36</li>
  <li>Dividendrendement op kosten: 2.55%</li>
  <li>Aantal jaar dividendgroei: 9</li>
</ul>

**Iron Mountain** houdt zich bezig met de opslag en bescherming van informatie en bedrijfsmiddelen. Dat doet het wereldwijd in meer dan 50 landen. Het is veel meer dan alleen een archief voor documenten. Zo worden er bijvoorbeeld ook kunstwerken of originele opnames van beroemde artiesten bewaard. De groei van het bedrijf zit vooral in het segment datacenters, waarvan er zich een in Amsterdam bevindt. Die groei is deels organisch en zo helpt Iron Mountain niet alleen zichzelf, maar ook zijn bestaande klanten bij de digitale transformatie. Ondertussen verschaft de documentopslag deze REIT voldoende inkomsten om aandeelhouders van een hoog dividendrendement te voorzien.

<ul class="blog-list">
  <li>Jaarlijks dividend: $71.75</li>
  <li>Dividendrendement op kosten: 6.98%</li>
  <li>Aantal jaar dividendgroei: 11</li>
</ul>

**Kimberly-Clark** verhoogt al bijna 50 jaar op rij het dividend. Deze aanbieder van persoonlijke verzorgingsproducten zal niet snel in waarde verdubbelen, maar biedt daarentegen wel een betrouwbaar dividendrendement. Door dit aandeel steeds te kopen bij een dividendrendement van 3.50% of meer en te verkopen bij een dividendrendement van 3.00% of minder, kan het toch een aantrekkelijke belegging zijn.

<ul class="blog-list">
  <li>Jaarlijks dividend: $36.48</li>
  <li>Dividendrendement op kosten: 3.54%</li>
  <li>Aantal jaar dividendgroei: 49</li>
</ul>

**L3Harris** en **Lockheed Martin** zijn beide defensie aandelen. Waar L3Harris zich vooral richt op technologische oplossingen ten aanzien van intelligence, houdt Lockheed Martin zich bezig met het ontwerpen en bouwen van onder andere gevechtsvliegtuigen en luchtafweersystemen. Daarnaast heeft laatstgenoemde ook een ruimte segment gericht op het maken van satellieten en ruimtevaartuigen voor overheden en commerciële klanten. L3Harris kondigde eind februari een dividendverhoging van 20% aan.

<ul class="blog-list">
  <li>Jaarlijks dividend: $24.48 / $62.40</li>
  <li>Dividendrendement op kosten: 2.20% / 3.11%</li>
  <li>Aantal jaar dividendgroei: 19 / 19</li>
</ul>

**Merck** is een farmaceutisch bedrijf en onder andere actief op de gebieden oncologie, vaccins en stofwisselingsziekten, waaronder diabetes. Merck is er zelf niet in geslaagd een COVID-19 vaccin te ontwikkelen, maar [kondigde vandaag aan](https://www.merck.com/news/merck-to-help-produce-johnson-barda-to-provide-merck-with-funding-to-expand-mercks-manufacturing-capacity-for-covid-19-vaccines-and-medicines/){:target="_blank"}{:rel="noopener noreferrer"} Johnson & Johnson bij de productie van het Janssen-vaccin te ondersteunen. Zowel de winst als het dividend is de laatste twee jaar bovengemiddeld hard gegroeid, terwijl de koers niet of nauwelijks is gestegen. Het aandeel lijkt nu dus ondergewaardeerd.

<ul class="blog-list">
  <li>Jaarlijks dividend: $36.40</li>
  <li>Dividendrendement op kosten: 3.56%</li>
  <li>Aantal jaar dividendgroei: 11</li>
</ul>

**ONEOK** houdt zich bezig met het ontginnen, verwerken, opslaan en transporteren van aardgas in de Verenigde Staten. Het is een van de meer risicovollere aandelen en om die reden heb ik in eerste instantie een kleinere positie ingenomen. Gegeven het dividendrendement van ruim 8% levert dit aandeel alsnog een redelijke bijdrage aan het jaarlijkse dividend in mijn portefeuille.

<ul class="blog-list">
  <li>Jaarlijks dividend: $44.88</li>
  <li>Dividendrendement op kosten: 8.15%</li>
  <li>Aantal jaar dividendgroei: 18</li>
</ul>

**Omnicom Group** biedt een scala aan diensten op het gebied van reclame, marketing en communicatie. Het bedrijf is gevestigd in New York, maar overal ter wereld actief in meer dan 70 landen. De prijs van het aandeel noteerde vorig jaar langdurig tussen de $50 en $60. Hoewel het aandeel inmiddels bijna op $70 staat, is het wat mij betreft een prima koop onder de $80. Het dividend werd onlangs nog verhoogd met 7.7%.

<ul class="blog-list">
  <li>Jaarlijks dividend: $22.40</li>
  <li>Dividendrendement op kosten: 4.03%</li>
  <li>Aantal jaar dividendgroei: 8</li>
</ul>

**PepsiCo** verkoopt allerlei drankjes en snacks via groothandels en supermarkten, maar ook rechtstreeks aan consumenten. Bekende merken zijn bijvoorbeeld Doritos, Gatorade en 7UP. Het aandeel is qua stabiliteit vergelijkbaar met Kimberly-Clark, maar een sterke correlatie ontbreekt vanwege het compleet verschillende aanbod aan producten. Ook PepsiCo verhoogt al bijna 50 jaar op rij het dividend.

<ul class="blog-list">
  <li>Jaarlijks dividend: $32.72</li>
  <li>Dividendrendement op kosten: 3.13%</li>
  <li>Aantal jaar dividendgroei: 49</li>
</ul>

**Silgan Holdings** maakt verpakkingen voor consumptiegoederen van blik en plastic. Daarnaast is er een segment dat zich uitsluitend richt op sluitingen (doppen). Het dividendrendement is relatief laag, maar het bedrijf keert slechts 15% van de winst uit. Ik verwacht dan ook meer dividendverhogingen de komende jaren.	Hoewel het bedrijf in 2020 een stevige groei heeft laten zien, is er ook meer schuld aangegaan. Dit is een risico en daarom zal een deel van de vrije kasstroom moeten worden gebruikt om schulden af te lossen, waardoor er minder middelen overblijven voor het uitbetalen van dividend.

<ul class="blog-list">
  <li>Jaarlijks dividend: $29.68</li>
  <li>Dividendrendement op kosten: 1.48%</li>
  <li>Aantal jaar dividendgroei: 17</li>
</ul>

**AT&T** is in februari met 3.3% in waarde afgenomen. Dit bood de mogelijkheid om de positie uit te breiden met 36 aandelen en zo de gemiddelde aankoopprijs te verlagen. Ik bezit nu meer dan 100 aandelen en kan daarmee gedekte call opties schrijven om op die manier extra inkomsten te genereren. Dat brengt alleen ook het risico met zich mee dat de aandelen verkocht worden tegen de vooraf gestelde uitoefenprijs.

<ul class="blog-list">
  <li>Jaarlijks dividend: $74.88</li>
  <li>Dividendrendement op kosten: 7.38%</li>
  <li>Aantal jaar dividendgroei: 36</li>
</ul>

**T. Rowe Price** is een aandeel uit de financiële sector. Deze vermogensbeheerder levert diensten aan particulieren, institutionele beleggers en pensioenregelingen. Dat doet het middels beleggingsfondsen in zakelijke en vastrentende waarden. Het bedrijf is wereldwijd actief en heeft ook een kantoor in Amsterdam. T. Rowe Price betaalt een snelgroeiend dividend: vorige maand nog werd het dividend met exact 20% verhoogd.

<ul class="blog-list">
  <li>Jaarlijks dividend: $25.92</li>
  <li>Dividendrendement op kosten: 2.63%</li>
  <li>Aantal jaar dividendgroei: 35</li>
</ul>

**Vistra** is het laatste maar zeker niet minste aandeel van deze maand. Dit nutsbedrijf levert electriciteit en aardgas aan huishoudens en bedrijven. Vistra is vorige maand in de problemen gekomen door [extreem winterweer](https://nos.nl/artikel/2368885-miljoenen-texanen-zonder-stroom-tijdens-extreem-winterweer){:target="_blank"}{:rel="noopener noreferrer"} in de staat Texas. Als gevolg daarvan heeft het aandeel vrijdag, ondanks de aangekondigde dividend verhoging, een kwart van zijn waarde verloren. Dat is wat mij betreft een overdreven reactie van de markt en ik heb die kans aangegrepen om het aandeel op te nemen in mijn portefeuille.

<ul class="blog-list">
  <li>Jaarlijks dividend: $70.80</li>
  <li>Dividendrendement op kosten: 3.45%</li>
  <li>Aantal jaar dividendgroei: 2</li>
</ul>

## Samenvatting

Begin maart heb ik zestien nieuwe dividend aandelen gekocht en een positie uitgebreid. De portefeuille begint nu vorm te krijgen. De eerste dividend betalingen kan ik deze maand verwachten. Het jaarlijks te verwachten dividend is nu $1,124.55 en het dividendrendement op kosten 3.71% (was 4.37%).

Tot slot geef ik een overzicht van de kasstromen begin maart:

<ul class="blog-list">
  <li>Beschikbaar kapitaal: $32,388.61</li>
  <li>Inleg: $1,500.00</li>
  <li>Ontvangen dividend (februari): $0.00</li>
  <li>Deze maand geïnvesteerd: $21,224.35</li>
  <li>Resterend kapitaal: $12,664.26</li>
</ul>

Er is nu in totaal $30,335.74 geïnvesteerd, waarvan $0.00 herbelegd dividend. De portefeuille bestaat uit 21 aandelen met een marktwaarde van $30,831.42. In februari werd een rendement behaald van 5,51%.