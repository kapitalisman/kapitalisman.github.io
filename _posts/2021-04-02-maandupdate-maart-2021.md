---
title: Het eerste dividend
subtitle: Maandupdate<br>Maart 2021
image: /assets/images/eerste.jpg
description: Maandupdate Maart 2021
author: sam
categories:
    - dividend
    - aandelen
    - maandupdate
layout: post
---

Dit blog gaat over het opbouwen en behouden van vermogen. Mijn strategie voor het opbouwen van vermogen is gericht op dividendaandelen. Dat zijn aandelen in bedrijven die periodiek een deel van de winst uitkeren aan hun aandeelhouders, waaronder ik dus. Bekende bedrijven die dit doen zijn bijvoorbeeld Coca-Cola, Microsoft en Pfizer.

Dit blog doet onder andere verslag van het reilen en zeilen van mijn portefeuille. Verwacht dus maandelijks een update over de prestaties van de portefeuille en eventuele aan- en verkopen. In beginsel doe ik mijn aankopen op de eerste handelsdag van de maand en gisteren heb ik vier nieuwe dividendaandelen gekocht. Dit artikel gaat over die aankopen. Daarnaast bespreek ik ook het eerste ontvangen dividend en als klap op de vuurpijl heeft een van mijn aandelen in maart het dividend verhoogd.

## Update

Ik ben begonnen met $40,000 aan beschikbaar kapitaal. Daar was eind vorige maand afgerond nog $12,664 van over. De portefeuille is in maart met $2,765.64 in waarde gestegen, wat zich vertaalt in een rendement van 8.97%. Ter vergelijking: in dezelfde maand steeg de S&P 500 index van 3,811.15 naar 3,972.89, een toename van 4.24%.

Er is in maart $116.82 aan dividend ontvangen.

<div class="blog-list">
  <table>
    <tbody>
      <tr><td><b>AFL</b></td><td>&nbsp;01-03-2021</td><td>&nbsp;Dividend van</td><td>&nbsp;<b>44</b></td><td>&nbsp;aandelen:</td><td>&nbsp;$</td><td>14.52</td></tr>
	  <tr><td><b>CVX</b></td><td>&nbsp;10-03-2021</td><td>&nbsp;Dividend van</td><td>&nbsp;<b>23</b></td><td>&nbsp;aandelen:</td><td>&nbsp;$</td><td>29.67</td></tr>
	  <tr><td><b>SNA</b></td><td>&nbsp;10-03-2021</td><td>&nbsp;Dividend van</td><td>&nbsp;<b>11</b></td><td>&nbsp;aandelen:</td><td>&nbsp;$</td><td>13.53</td></tr>
	  <tr><td><b>HD</b></td><td>&nbsp;25-03-2021</td><td>&nbsp;Dividend van</td><td>&nbsp;<b>8</b></td><td>&nbsp;aandelen:</td><td>&nbsp;$</td><td>13.20</td></tr>
	  <tr><td><b>LHX</b></td><td>&nbsp;26-03-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>6.12</td></tr>
	  <tr><td><b>TROW</b></td><td>&nbsp;30-03-2021</td><td>&nbsp;Dividend van</td><td>&nbsp;<b>6</b></td><td>&nbsp;aandelen:</td><td>&nbsp;$</td><td>6.48</td></tr>
	  <tr><td><b>PEP</b></td><td>&nbsp;31-03-2021</td><td>&nbsp;Dividend van</td><td>&nbsp;<b>8</b></td><td>&nbsp;aandelen:</td><td>&nbsp;$</td><td>8.18</td></tr>
	  <tr><td><b>SLGN</b></td><td>&nbsp;31-03-2021</td><td>&nbsp;Dividend van</td><td>&nbsp;<b>53</b></td><td>&nbsp;aandelen:</td><td>&nbsp;$</td><td>7.42</td></tr>
	  <tr><td><b>VST</b></td><td>&nbsp;31-03-2021</td><td>&nbsp;Dividend van</td><td>&nbsp;<b>118</b></td><td>&nbsp;aandelen:</td><td>&nbsp;$</td><td>17.70</td></tr>
	  <tr><td></td><td></td><td></td><td></td><td></td><td></td><td><hr style="background-color:black"></td></tr>
	  <tr><td></td><td></td><td></td><td></td><td></td><td>&nbsp;$</td><td>116.82</td></tr>
    </tbody>
  </table>
</div>

In maart kondigden de volgende aandelen een aanpassing van het dividend aan:

<div class="blog-list">
  <table>
    <tbody>
      <tr><td><b>AMT&nbsp;</b></td><td>&nbsp;07-03-2021</td><td>&nbsp;Dividend van 1.21</td><td>&nbsp;naar <b>1.24</b></td><td>&nbsp;per aandeel:</td><td>&nbsp;+</td><td>2.5%</td></tr>
    </tbody>
  </table>
</div>

Door deze wijzigingen stijgt het jaarlijks te verwachten dividend van de portefeuille met $0.60.

## Aankopen

In de tabel hieronder staan mijn aankopen voor de maand april. Een initiële positie is voor mij steeds ongeveer $2,000 groot. Ik streef naar een gelijkgewogen portefeuille van ten minste 25 aandelen zodat elk aandeel in beginsel niet meer dan 4% zal vertegenwoordigen.

| Aandeel            | Ticker | Aantal | Prijs   |
|--------------------| -------| -------|---------|
| AbbVie             | ABBV   | 5      | $109.02 |
| Allstate           | ALL    | 9      | $115.47 |
| EOG Resources      | EOG    | 5      |  $72.46 |
| Merck              | MRK    | 8      |  $77.52 |
| Oracle             | ORCL   | 6      |  $70.43 |
| UGI                | UGI    | 29     |  $41.00 |

Mijn portefeuille omvat nu precies 25 verschillende aandelen. Home Depot (+17.9%), Huntington Ingalls (+15.3%) en Snap-On (+13.6%) zijn in maart het meest in waarde gestegen. Snap-On staat daarmee voor de tweede maand op rij in de top 3. Dit aandeel vertegenwoordigt hierdoor op dit moment een groter deel van de portefeuille.

<div class="chart-wrapper">
    <canvas id="weights" width="400" height="200" align="left">Deze grafiek wordt door jouw browser niet ondersteund.</canvas>
</div>
<script src="{{site.baseurl}}/assets/js/helper/common.js"></script>
<script src="{{site.baseurl}}/assets/js/charts/2021-04-02-script.js"></script>
<script src="{{site.baseurl}}/assets/js/helper/maandupdate.js"></script>

Hierna volgt een toelichting per aandeel.

## Toelichting

**AbbVie** zie ik als een aandeel met bovengemiddeld risico. Mijn plan is om deze positie wat langzamer op te bouwen in de hoop dat het aandeel in de komende maanden nog een keer zal dalen. Hoewel het bedrijf gedurende de maand maart twee keer onder de $104 per aandeel heeft gestaan, heb ik in april voor praktisch dezelfde koers als een maand eerder vijf aandelen gekocht.

<ul class="blog-list">
  <li>Jaarlijks dividend: $26.00</li>
  <li>Dividendrendement op kosten: 4.77%</li>
  <li>Aantal jaar dividendgroei: 9</li>
</ul>

**Allstate** is een grote schadeverzekeraar die daarnaast ook levensverzekeringen en lijfrentes aanbiedt. Het bedrijf heeft in februari het jaarlijks dividend met niet minder dan 50% verhoogd, van $2.16 naar $3.24 per aandeel. Ondanks die enorme verhoging, beslaat het dividend van Allstate slechts 26% van de winst. Combineer dat met de lage koers- winstverhouding en dit aandeel lijkt erg aantrekkelijk.

<ul class="blog-list">
  <li>Jaarlijks dividend: $58.32</li>
  <li>Dividendrendement op kosten: 2.81%</li>
  <li>Aantal jaar dividendgroei: 11</li>
</ul>

**EOG Resources** produceert ruwe olie en aardgas in New Mexico, Texas, Trinidad en Tobago, China en Oman. Het bedrijf deed eind vorig jaar een aardgasontdekking in het zuiden van Texas. Deze ontdekking stelt EOG in staat een steeds belangrijkere rol te spelen bij het voldoen aan de wereldwijde energiebehoeften op de lange termijn. Er wordt een veilig en snel groeiend dividend uitbetaald aan de aandeelhouders.

<ul class="blog-list">
  <li>Jaarlijks dividend: $46.20</li>
  <li>Dividendrendement op kosten: 2.28%</li>
  <li>Aantal jaar dividendgroei: 4</li>
</ul>

**Merck** is in maart zo'n 5.5% in waarde gestegen. Desondanks vind ik het aandeel nog steeds goedkoop en begin april heb ik mijn positie uitgebreid.

<ul class="blog-list">
  <li>Jaarlijks dividend: $33.80</li>
  <li>Dividendrendement op kosten: 3.35%</li>
  <li>Aantal jaar dividendgroei: 11</li>
</ul>

**Oracle** is mijn eerste aandeel in de technologie sector. Het softwarebedrijf verkoopt bedrijfsoplossingen voor informatietechnologie, waaronder databases en Oracle Cloud, wereldwijd. Het dividend is onlangs verhoogd met 33%. Dat doet het bedrijf steevast elke twee jaar. Daarnaast heeft Oracle ook een aandeleninkoopprogramma dat in maart met twintig miljard is uitgebreid.

<ul class="blog-list">
  <li>Jaarlijks dividend: $37.12</li>
  <li>Dividendrendement op kosten: 1.82%</li>
  <li>Aantal jaar dividendgroei: 12</li>
</ul>

**UGI** is een gediversifieerd nutsbedrijf. Het levert distributie, opslag en transport van energieproducten en aanverwante diensten in de Verenigde Staten en internationaal. UGI verkoopt propaangas, LPG, aardgas, vloeibare brandstoffen en elektriciteit aan zowel residentiële als commerciële en industriële klanten. Daarnaast exploiteert het elektriciteitsopwekkingsinstallaties en pijpleidingen. Het dividend wordt al 34 jaar op rij verhoogd.

<ul class="blog-list">
  <li>Jaarlijks dividend: $64.68</li>
  <li>Dividendrendement op kosten: 3.22%</li>
  <li>Aantal jaar dividendgroei: 34</li>
</ul>

## Samenvatting

Begin april heb ik vier nieuwe dividend aandelen gekocht en twee posities uitgebreid. De portefeuille omvat nu 25 verschillende aandelen. Het jaarlijks te verwachten dividend is nu $1,391.27 en het dividendrendement op kosten 3.48% (was 3.71%).

Tot slot geef ik een overzicht van de kasstromen begin april:

<ul class="blog-list">
  <li>Beschikbaar kapitaal: $12,664.26</li>
  <li>Inleg: $1,500.00</li>
  <li>Ontvangen dividend (maart): $116.82</li>
  <li>Deze maand geïnvesteerd: $9,711.29</li>
  <li>Resterend kapitaal: $4,569.79</li>
</ul>

Er is nu in totaal $40,047.03 geïnvesteerd, waarvan $116.82 herbelegd dividend. De portefeuille bestaat uit 25 aandelen met een marktwaarde van $43,196.05. In maart werd een rendement behaald van 8.97%.